+++
date = "2016-08-18" 
title = "Dni 16 - 20"
image = "https://c4.staticflickr.com/9/8191/29241819371_4b52b33b4e.jpg" 
tagi = [ "Mongolia", "wyprawy", "motocykl" , "Rosja" ] 
miejsca = [ "Mongolia", "Rosja" ]
+++

# Dzień 16

Granica w drugą stronę była nawet bardziej emocjonująca od poprzedniego razu.

<a data-flickr-embed="true"  href="https://www.flickr.com/photos/cayco/28697235304/in/album-72157669961001633/" title="DSC04565.jpg"><img src="https://c1.staticflickr.com/9/8157/28697235304_49c19502fc.jpg" width="500" height="334" alt="DSC04565.jpg"></a><script async src="//embedr.flickr.com/assets/client-code.js" charset="utf-8"></script>

Zaczęło się od skombinowania transportu dla mnie, Bartka, Marioli i naszych motocykli. Ja pojechałem na sprzęcie Bartka a oni jakimś busikiem (najprawdopodobniej do przemytu paliwa z Rosji). To poszło łatwo.

Później gdy grupa dojechała jeden z pograniczników Mongolski oświadczył, że złamaliśmy jakieś tam zasady i dzisiaj nie wpuści nas dalej. Nie pomagały tłumaczenia, że nic nie złamaliśmy i staliśmy w kolejce jak wszyscy. Zaczęliśmy już szukać telefonu do Konsulatu w Ułan-Bator ale sytuacja się okręciła bo pogranicznik dostał bęcki od przełożonych. Bartek (ze złamaną nogą) przejechał przed nami i gdy Mongołowie zobaczyli, że on musi na nas czekać popędzili gościa na wjeździe żeby nas wpuścił.

Po stronie rosyjskiej pojawiły się kolejne problemy. Nastąpiła jakaś zmiana przepisów i zamiast robić jeden dokument celny ("wremienny wjazd") kazali nam robić po jednym na każdy motocykl. Generalnie wyszło po 4 druki na motocykl, z czego część była cyrylicą i nie bardzo było wiadomo jak je wypełniać.

Także granicą znowu przekroczyliśmy ok 15:00.

Za samą granicą trzeba było zorganizować transport Bartka i mojego KTM do Nowosybirska. Kowal zadzwonił do gościa, który zwykle pomagał im w takich sytuacjach. Jak się okazało co roku komuś coś się działo i był potrzebny transport. Przyjechał Kazach i zażyczył sobie... $1000. Stwierdził, że "u was dziengi są" czyli, że mamy kasę i żebyśmy zrobili zrzutę od wszystkich. Rok temu chciał $300 a dwa lata temu pojechał za $200 (prawie 1000km w jedną stronę). Trochę przegiął więc powiedzieliśmy, że rezygnujemy.

Tymczasem zainteresował się nami jakiś patrol straży granicznej i powiedzieli żebyśmy się raczej stąd zawijali bo to strefa przygraniczna i nie można się zatrzymywać...

Koledzy pojechali do następnego większego "miasta" i tam znaleźli człowieka, który zgodził się za $500 przewieźć trzy motocykle (i trzy osoby). Podjechał jakimś dużym Hyundayem (9 osobowy) z przyczepką i w jedną noc dowiózł nas do Nowosybirska. 

<a data-flickr-embed="true"  href="https://www.flickr.com/photos/cayco/29241819371/in/album-72157669961001633/" title="DSC00004-17.jpg"><img src="https://c4.staticflickr.com/9/8191/29241819371_4b52b33b4e.jpg" width="500" height="378" alt="DSC00004-17.jpg"></a><script async src="//embedr.flickr.com/assets/client-code.js" charset="utf-8"></script>

Reszta grupy, na spokojnie, przejechała tę trasę w 3 dni.

Kolejne dni spędziliśmy na błogim lenistwie, szorowaniu brudnych rąk i zwiedzaniu Nowosybirska (nie ma co zwiedzać).

<a data-flickr-embed="true"  href="https://www.flickr.com/photos/cayco/29286834876/in/album-72157669961001633/" title="DSC00001-18.jpg"><img src="https://c5.staticflickr.com/9/8230/29286834876_0d6d569313.jpg" width="500" height="333" alt="DSC00001-18.jpg"></a><script async src="//embedr.flickr.com/assets/client-code.js" charset="utf-8"></script>

Spakowaliśmy motocykle i wróciliśmy do domu :(

<a data-flickr-embed="true"  href="https://www.flickr.com/photos/cayco/29032751520/in/album-72157669961001633/" title="DSC00001-19.jpg"><img src="https://c1.staticflickr.com/9/8875/29032751520_ebd70b49a3.jpg" width="500" height="333" alt="DSC00001-19.jpg"></a><script async src="//embedr.flickr.com/assets/client-code.js" charset="utf-8"></script>


# Podsumowanie

Pierwsze podsumowanie to podsumowanie filmowe

<iframe src="https://player.vimeo.com/video/182240435" width="640" height="480" frameborder="0" webkitallowfullscreen mozallowfullscreen allowfullscreen></iframe>
<p><a href="https://vimeo.com/182240435">Mongolia</a> from <a href="https://vimeo.com/user17116704">Krzysztof Kajkowski</a> on <a href="https://vimeo.com">Vimeo</a>.</p>

Z drugiej strony bilans wyjazdu to 4 złamane nogi, 2 skręcenia kostki i jeden wstrząs mózgu. Tylko jedna osoba się nie wywróciła. 60% motocykli miało jakieś problemy (20% motocykli było nowych). Jeden nie dojechał przez brak tych łożysk. Oprócz tego psuły się w różnych motocyklach (o ile dobrze pamiętam):
- pęknięta ośka
- pęknięta kiwaczka wahacza
- pęknięta chłodnica
- co najmniej jedna "guma" dziennie. Rekord to dwie gumy w jednym motocyklu w ciągu jednego dnia
- zepsuta świeca
- padnięte łożyska koła
- sprężyna od zawieszenia nie wytrzymała ciężaru i się skróciła
- zapowietrzone hamulce zdarły klocki hamulcowe
- nadmierne wycieki oleju z rożnych miejscu typu zawieszenie
- zepsuł się dołożony tuż przed wyjazdem alternator i rozrusznik w XRe
- zepsuta pompa paliwa
- strat typu pogięte stelaże czy rozdarte i przepalone kurtki nie liczę

Jechały m.in.: KTMy 690 Enduro R (5 sztuk), Honda XR, BWM F80GS, Africa Twin 2016, BWM X Challenge, Suzuki DR, Yamaha TT, Husky TE 610, KTM 950 starszy rocznik, Yamaha Ténéré.

Poznałem na własnej skórze wady i zalety jazdy w tak dużej grupie. Najbardziej przeszkadzało, że na końcu dnia trzeba było dość długo czekać na wszystkich. Jeśli ktoś jechał naprawdę szybko to 2-3h czekania (jedząc obiad i śpiąc) to norma. Za to zalet było naprawdę dużo:
- w tak dużej grupie na pewno znajdziesz osoby, z którymi ci się będzie dobrze rozmawiał i z którymi będziesz lubił jeździć
- w przypadku problemów pomaga ci co najmniej kilka osób
- nawet jeśli u każde zepsuje się tylko jedna rzecz, lub spotka go jedna przygoda to jest to pomnożone przez 18 razy czyli masz okazję na żywo uczyć się rzeczy i rozwiązywania problemów, które tobie przydarzały by się przez kilka następnych wyjazdów
- dodatkowo ludzie, którzy tam jadą byli zwykle na wielu tego typu wyjazdach i się od innych wiele nauczyli - możesz u nich podpatrzeć i podpytać o praktyczne patenty


Podsumowując zwiedzanie dziczy w ten sposób ma swoje uroki i jest dobrą okazją żeby nabrać doświadczenia bez jakiegoś większego ryzyka.

Cała trasa wyglądała tak:

<a data-flickr-embed="true"  href="https://www.flickr.com/photos/cayco/28802841073/in/album-72157669961001633/" title="Mapka"><img src="https://c2.staticflickr.com/9/8118/28802841073_ca83080be6.jpg" width="500" height="323" alt="Mapka"></a><script async src="//embedr.flickr.com/assets/client-code.js" charset="utf-8"></script>

a szczegóły można zobaczyć na [SpotWalla](https://spotwalla.com/tripViewer.php?id=11a2c578d2f4aeb542).
